---
author: Thawatchai 
date: "2022-10-29T23:29:21+05:30"
description: ""
draft: false
github_link: https://github.com/gurusabarish/hugo-profile
image: /images/projects/Good Visualization.jpg
tags:
- Good Visualization
- data vis

title: Good Visualization
toc: null
---

&emsp;&emsp;การสร้างทัศนภาพที่ดีจะต้องเป็นทัศนภาพที่สามารถสื่อสารได้และทำให้ผู้อ่านเข้าใจได้โดยง่ายทำให้ผู้เขียนได้รวบรวมแนวคิดเกี่ยวกับการเป็นทัศนภาพที่ดีมาในหัวข้อนี้
<!--more-->

## Good Visualization

&emsp;&emsp; ทัศนภาพข้อมูลที่ดี จะต้องสามารถแสดงข้อมูลที่ไม่ทำให้เกิดความสับสนกับผู้พบเห็น โดยการนำเสนอจะต้องทำให้ผู้พบเห็นสามารถรับรู้ได้ว่าผู้สร้างต้องการสื่อสารเรื่องอะไร ข้อความต่างๆที่แสดงจะต้องมีความชัดเจน เช่น หัวข้อเรื่องที่นำเสนอจะต้องสามารถทำให้ผู้พบเห็นเข้าใจและทราบว่าเป็นการนำเสนอในเรื่องใด และในกรณีที่มีการนำเสนอข้อมูลประกอบกันด้วยรูปแบบที่หลากหลายจะต้องมีการจัดระเบียบการนำเสนอและเนื้อหาที่มีการจัดกลุ่ม เนื้อหาที่มีความเกี่ยวข้องกัน เพื่อให้ผู้ดูสามารถสรุปผลสิ่งที่ผู้สร้างต้องการแสดงได้อย่างง่ายดาย และสิ่งที่ควรคำนึงถึงในการจัดระเบียบองค์ประกอบของการนำเสนอคือการออกแบบเพื่อการดึงสายตาของผู้ชมที่ทำให้เอื้อต่อการเคลื่อนไหวของดวงตา ในการสร้างและนำเสนอไม่ควรใช้สีเพียงเพื่อแค่การตกแต่งแต่ควรใช่สีเพื่อที่แสดงให้เห็นว่าผู้สร้างกำลังตอบคำถามอะไร เพื่อแสดงให้เห็นข้อมูลเชิงลึกของสิ่งที่ต้องการนำเสนอ เช่น การแสดงถึงประสิทธิภาพ ผู้พบเห็นสามารถเข้าใจได้ว่าสีเขียวแสดงถึงข้อมูลเชิงบวกหรือประสิทธิภาพที่ดีและสีแดงแสดงถึงข้อมูลเชิงลบหรือประสิทธิภาพที่ไม่ดี ซึ่งจะเห็นว่าการเลือกสีมีผลต้อการทำความเข้าใจของผู้พบเห็น การนำเสนอไม่จำเป็นต้องมีการอัดแน่นของภาพหรือข้อมูลจนมากเกินไป จะต้องมีพื้นที่เพื่อให้ผู้พบเห็นได้ประมวลผลสิ่งที่เห็น ลดป้ายกำกับที่มีความซ้ำซ้อน หรือใช้พื้นหลังสีขาวเพื่อช่วยให้ข้อมูลมีความเด่นและชัดมากขึ้นไม่ดูแน่นจนเกินไป คำอธิบายที่ชัดเจนและเพียงข้อความเล็กน้อยก็สามารถช่วยให้ผู้พบเห็นเช้าใจข้อมูลได้เป็นอย่างดี และสิ่งที่สำคัญที่สุดในการเป็นทัศนภาพข้อมูลที่ดี คือการเลือกรูปแบบการนำเสนอที่เหมาะสมกับข้อมูลที่ต้องการนำเสนอ ดังนั้นจะเห็นว่าการที่จะได้ทัศนภาพข้อมูลที่ดีต้องคำนึงถึงองค์ประกอบหลากหลายมิติ ดังคำกล่าวของ  Lindy Ryan ที่ว่า 
  > “การสร้างภาพข้อมูลให้ประสบความสำเร็จต้องใช้หลักการออกแบบที่เหมาะสมเพื่อจัดการเรื่องราวที่มีความหมาย”



### Example Good Visualization
&emsp;&emsp;&emsp;&emsp;&emsp;&emsp;&emsp;&emsp;![image name](/images/projects/good1.jpg)


&emsp;&emsp;จากแผนภาพแสดงข้อมูลของอุกกาบาต 34,000 ดวงที่ตกลงมาบนโลก มีการใช้ชื่อหัวข้อที่น่าสนใจทำให้ผู้พบเห็นสามารถที่จะเข้าใจได้อย่างรวดเร็ว ในการนำเสนอมีการนำเสนอข้อมูลหลากหลายองค์ประกอบแต่มีการจัดวางในตำแหน่งที่เหมาะสมและมีการจัดเรียงหัวข้อทำให้ผู้อ่านไม่เกิดความสับสน มีการใช้แผนที่เป็นการแสดงให้เห็นถึงพื้นที่ที่ตกลงมาและสามารถเข้าใจได้โดยง่ายว่าพื้นที่ไหนมีการตกลงมากว่าที่สุดและไทม์ไลน์ของผลกระทบต่อปี รวมอยู่ในกราฟิกที่ดูสะอาดตา และมีการใช้แผนภาพการเปรียบเทียบให้เห็นถึงขนาดของอุกาบาตที่บันทึกไว้ และจากแผนภาพทำให้เห็นข้อมูลที่น่าสนใจที่บางพื้นที่ไม่ถูกอุกาบาตรตกใส่ ซึ่งถือว่าเป็นการนำเสนอข้อมูลที่ดีและให้สารสนเทศที่น่าสนใจมากยิ่งขึ้น
